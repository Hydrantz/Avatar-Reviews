## *תקציר:*
אנג מגלה שפליטים מאומת האדמה התיישבו במקדש האוויר הצפוני. בהתחלה הוא לא מרוצה מזה כי המנהיג שלהם, ממציא אקסצנטרי, מקדם הריסה של רוב המקדש המקורי כדי לפנות מקום למכשירים טכנולוגיים חדשים שהוא המציא. לבסוף מגלים כי הממציא מאוים כל הזמן על ידי אומת האש, ומספק להם מכונות מלחמה חדשות כמעין דמי פרוטקשן.
טים אווטאר והפליטים הודפים את אומת האש ומצילים את המקדש. אנג משנה את דעתו לגבי התיישבות הפליטים במקדש, ואומר שהוא שמח שהם הפכו את המקדש לביתם.

## *סיכום במשפט:*  
דיידלוס ואיקרוס

## *ראוי לציון:*  
- אני ממש אוהב את אנג בפרק הזה, הוא מתחיל אותו ב-gatekeeping מובן לגמרי אבל גדל משם להכלה והומניזם
- הדמות של הממציא, לדעתי מדמויות האורח המעניינות יותר שראינו עד כה.
- תיאו גם דמות טובה. אני חושב שהוא אחלה מענטש. מאוד אוהב את האמירה של הפרק הזה, שהמאפיין הייחודי של נוודי האוויר הוא לא הכשפות שלהם אלא ה-spirit. לא חשבתי על זה עד עכשיו אבל זה ממש מתחבר לי.
- + ניקוד על שילוב דמויות עם מוגבלויות. בעיני היופי באמירה של הסדרה הוא שאין שום אמירה בנושא. ולכן גם אני לא ארחיב.
- התקדמות בצעדי ענק בתיאוריית "סוקה הוא הדמות החכמה" שלי. אני אומר לכם שעד סוף הסדרה הוא הולך להיות האסטרטג הראשי נגד אומת האש או משהו כזה. 
- עד עכשיו היו בסדרה סצנות קרב אבל זו פעם ראשונה שאנחנו מקבלים סצנת מלחמה של ממש. והיא הייתה מצוינת.
- הפרק מסתיים ברמיזה שאומת האש ייקחו את בלון המלחמה של סוקה ויתאימו אותו לצבא שלהם. מעניין לחשוב על האדפטיביות של צבא אומת האש. הסדרה מבססת ממש טוב את העוצמה שלהם ובונה מצוין את היראה מהם.

## *פחות התחברתי:*  
איפה. זוקו. 

## *ה-MVP  של הפרק:*  
אנג

## *עתידות:*  
נשארו רק עוד שלושה פרקים עד סוף העונה. אנחנו עדיין לא הגענו לקוטב הצפוני. אנג עדיין לא למד כשפות מים פרופר. זה צריך לקרות כל רגע.

## *דירוג הפרק:*  
מעולה
## *תקציר:*
מגיעים לכפר שבו נמצא באטו של שבט המים, אחד החיילים מהשבט של סוקה וקטרה. הוא נשאר מאחור בגלל פציעה, בזמן שאבא שלהם המשיך יחד עם שאר הלוחמים. יש איחוד מרגש ואנג מרגיש גלגל חמישי, אז מתוך החשש שסוקה וקטרה יעזבו אותו לטובת אבא שלהם, אנג מחביא מהם את המסר שאבא שלהם שלח באמצעות שליח. כמובן שבסוף האמת מתגלה, מה שגורם לקטרה וסוקה באמת לרצות לעזוב את אנג.

בו בזמן זוקו ודוד איירו משלמים לאיזו ציידת ראשים כדי שתמצא את אנג באמצעות מפלץ החולד שלה ויכולת הרחרוח שלו. הם מוצאים את סוקה וקטרה בדיוק בזמן כדי שאנג יגיע להציל אותם. בסוף כולם שמחים (חוץ מזוקו)

## *סיכום במשפט:*  
מחלקת הבשמים

## *ראוי לציון:*  
- בהתחלה חשבתי שבאטו יתברר כ-bad guy, ושהסיבה שקטרה וסוקה יחזרו אל אנג תהיה שהם יגלו את האמת על באטו. בסוף קורה משהו אחר - הם חוזרים אליו כי הם נזכרים איך זה מרגיש להינטש. לדעתי זה ביצוע הרבה יותר טוב, כשהם חוזרים מתוך בחירה ולא מתוך הכרח.
- ההצגה של גברת חולד בתחילת הפרק מבססת היטב את הדמות שלה. הזכיר לי את הצגת יחידת הקשתים בתחילת הפרק "הרוח הכחולה".
- סצנות האקשן בפרק ממש טובות
- יופי של שימוש בבשמים בשביל לתת קונטרה לחוש הריח של החולד.

## *פחות התחברתי:*  
- באטו של שבט המים
- כל הסיפור המרכזי של הפרק, על איך אנג מרגיש גלגל חמישי, הוא trope די מאוס בעיניי. למרות זאת הביצוע פה מצוין. 

## *רגעי OOC:*
- כשסוקה מחליט לאתגר את עצמו עוד יותר במהלך ה-Ice dodging. הוא כבר עבר את האתגר אבל בשביל להשאיר עוד יותר רושם הוא בוחר להמשיך אל תוך איזור מסוכן עם סיכויי הצלחה נמוכים. זה רגע שלא בדיוק מתיישב לי עם בניית האופי שלו, כי כאמור הוא אמור להיות הדמות שחושבת יותר לעומק על דברים ופחות מונע מהתפרצויות רגש. זה גם לא בדיוק הולך לשום מקום כי בסוף הוא מצליח, אין לבחירה הזו השלכות וזה לא בדיוק מבסס משהו מעניין. אז לא ברור לי מה החלק הזה אמור להביע.
- אנג מסתיר את ההודעה של אבא של קטרה וסוקה, זו כביכול התנהגות מחוץ לדמות. אני דווקא לא חושב ככה, כי אנג לטעמי בשלב הזה כבר מבוסס מאוד חזק כדמות שנעלבת בקלות וצמאה ליחס. אחד הדברים שחשובים לו זה להיות מוקף בחברים, וכבר ראינו איך השפיע עליו הנידוי החברתי שהוא ספג באומת הרוח בעקבות גילויו בתור האווטר. ראינו איך הוא לקח ללב את התפרצות הזעם של קטרה בפרק "מגילת המים", וכמובן שהוא סוחב איתו בצורה מובנית איזשהו פחד להישאר לבד, במיוחד אחרי שכל נזירי האוויר חוסלו. לכן אני חושב שזה מאוד אמין שהחשש שסוקה וקטרה ינטשו אותו לטובת אבא שלהם, מוציא מאנג את הרע שבו.

## *הצחיק אותי ממש:*  
- אנג מרגיש אשם כשממקמים אותו בפוזיציה של אמון
- דוד איירו עושה את עצמו משותק כשגברת חולד נופלת עליו

## *ה-MVP  של הפרק:*  
איירו

## *עתידות:*  
לא נראה יותר את באטו לעולם
## *דירוג הפרק:*  
אחלה
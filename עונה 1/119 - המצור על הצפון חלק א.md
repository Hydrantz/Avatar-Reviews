## *תקציר:*
- צמד פרקי הסיום של העונה נפתחים עם מאסטר פאקו וקטארה, כשפאקו מכריז שמעולם לא היה לו תלמיד שהתקדם במהירות דומה לקטארה, ומאשר שכעת היא מכשפי המים החזקים ביותר שחיים. הכשפות שלה כבר מתעלה גם על כשפות המים של אנג.
- בחזרה לסוקה ויואה. זה ממש חמוד. מתברר שיואה לא יכולה להיות עם סוקה כי היא כבר מאורסת. Yikes. סוקה מראה לה את אפה ולוקח אותה לסיבוב עליו. זה מאוד וייב אלאדין, אבל אז הם רואים אפר נישא ברוח ומבינים שהצי של אומת האש מתקרב. הם חוזרים לשבט המים ומזהירים מפני הפלישה המתקרבת.
- על אחת מספינות הצי, אדמירל ז'או אומר לאיירו להתכונן לקרב. איירו סקפטי ביותר, ונראה שאינו מאמין במסוגלות שלהם להביס את שבט המים. איירו יורד לבטן הספינה ושם הוא פוגש את זוקו, מחופש לחייל.
- בחזרה לשבט המים, המלך מורה להיערך למלחמה. סוקה מתנדב להילחם. ההמתנה למכת האש הראשונה של אומת האש מתוחה מאוד.
- הפלישה מתחילה, ואנג עף אל עבר ספינות הצי. הוא מצליח להשבית מספר ספינות, אך הן רבות מדי מכדי שיצליח לנטרל אותן לבדו.
- בינתיים מתברר שהתכנית של צבא שבט המים היא להסתנן במסווה אל ספינות אומת האש ולהשבית אותן מבפנים. אחד מהחיילים האחרים של השבט הוא הדמות החדשה הזו, האן, שסוקה ישר לא מחבב. האן נכנס לחדר המלחמה לבוש במדים מגוחכים ולא מעודכנים של אומת האש. סוקה מסביר למפקד שלהם שמדי חיילי האש כבר מזמן לא נראים כך. בנוסף סוקה מספק למפקד מודיעין לגבי אדמירל ז'או, ובכך למעשה סוקה זוכה באהדתו של מפקד הצבא של שבט המים, צ'יף ארנוק. ארנוק מבקש מהאן שיפגין כבוד כלפי סוקה, וחושף כי האן הוא הארוס של יואה. הלם.
- הלילה מגיע ואיירו מייעץ לז'או להשהות את המתקפה, שכן הירח משרה כוח בקרב כשפי המים. ז'או עונה שהוא מודע לבעיית הירח ומתכוון לטפל בה, אבל בינתיים מסכים להשהות את המתקפה עד הבוקר.
- בחזרה אל בטן הספינה. זוקו מתכוון לצאת באישון ליל כדי להוציא לפועל את התכנית המסתורית שלו. איירו מביע דאגה רבה, ואומר לזוקו שאחרי שהבן שלו מת, הוא רואה בזוקו כבנו שלו. זוקו קצת מתרגש, ומבטיח שיפגשו שוב לאחר שייבצע את התכנית שלו לתפוס את האווטאר. ובכן, זוקו יוצא בסירה קטנה אל עבר שבט המים, ומוצא מעין מנהרה תת ימית. הוא צולל לתוכה בצלילה חופשית בלי לדעת לאן היא מובילה, בתקווה שהיא נכנסת אל תוך שבט המים. זה פזיז בטירוף.
- אנג מחליט שהדרך היחידה שלהם להביס את הצי של ז'או היא להיעזר ברוחות הירח והאוקיינוס. יואה לוקחת אותו ואת קטארה אל המקום הרוחני ביותר בקוטב הצפוני, מעין נווה מדבר, גינת דשא קטנה מוקפת בקרח. כאן אנג מצליח להיכנס לעולם הרוחות.
- באותו זמן צ'יף ארנוק מטיל על סוקה להיות שומר הראש האישי של הנסיכה יואה. הוא כמובן מסכים.
- באופן מאוד נוח המנהרה התת ימית מובילה את זוקו הישר אל גינת הירק. כל עוד אנג בעולם הרוחות הוא לא יכול להגן על עצמו, ולכן קטארה נלחמת בזוקו. זה קרב מטורף. זוקו מאוד מתרשם מקפיצת הדרך ביכולות של קטרה, אך לבסוף השחר מפציע, וכעת השמש מחזקת את כשפי האש. זוקו מצליח להביס את קטארה וחוטף את אנג.
- עם עליית השמש ז'או וחיילו מצליחים לפרוץ מבעד לחומות שבט המים.


## *סיכום במשפט:*  
"You rise with the moon, I rise with the sun".

## *מידע חדש שגילינו:*
- התבוסה הגדולה שכבר ידענו שאיירו נחל בתור גנרל, וכנראה הציתה את שרשרת האירועים שמנעה ממנו להיות הפיירלורד, הייתה בעיר בא סינג סה של אומת האדמה. זו עיר גדולה שהוזכרה כבר פעמים רבות העונה באופן אגבי ביותר.
- לאיירו היה פעם בן שנהרג, לכן זוקו כל כך יקר לו - הוא רואה בו כבנו שלו, דבר שמחזק מאוד את תיאוריית "איירו הוא הצ'יינג' מייקר".
- הירח מחזק את כשפי המים והשמש מחזקת את כשפי האש

## *ראוי לציון:*    
 - תענוג של פרק. סצנות הקרב פשוט מצוינות.
 - חוזרים אל האספקטים הרוחניים בעולם של הסדרה, שרק בוססו קצת בפרק על עולם הרוחות. אני ממש בעד.
 - עוד אינפורמציה על איירו. אני צמא לכל פיסת מידע.
 - הסצנה של איירו וזוקו באמת הייתה מכמירת לב. כתיבה טובה וביצוע מצוין.
 - העימות של קטארה וזוקו היה ממש ממש מספק. בבקשה עוד כאלה. 
 - אני אוהב את סוקה בפרק הזה.


## *ה-MVP  של הפרק:*  
סוקה

## *עתידות:*  
} >¥^÷¬} €<~¢©¦

## *דירוג הפרק:*  
מגה זורד
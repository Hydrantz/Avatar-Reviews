#### **תקציר:**
קטרה מנסה ללמד את אנג כשפות מים, אבל מהר מאוד אנחנו מבינים שאנג לומד כל מוב תוך שניות ולמעשה אחרי כמה דקות כבר מצליח לעשות דברים שקטרה לא מסוגלת. הם מגיעים לעיר קרובה ומוצאים את עצמם בחנות של פיראטים (?). קטרה גונבת מהם מגילה ענתיקה עם טריקים של כשפות מים. היא לא מצליחה לבצע את הריטואל אבל אנג מצליח, מה שגורם לה להתפרץ עליו.

גם זוקי ואיירו מגיעים לאותה עיר, כי איירו הורה לסובב את הספינה כי הוא איבד את המטבע שש-בש לוטוס שלו (???). גם הם מתגלגלים אל הפיראטים וזוקי עושה אחד ועוד אחד, מבין שהאווטאר וחבריו גנבו את המגילה ומבין שהם כנראה נמצאים ליד מקור המים הכי קרוב. הוא עושה דיל עם הפיראטים שהם יעזרו לו למצוא את האווטאר והוא יחזיר להם את המגילה.

כל האירוע הזה מתכנס לקרב משולש קטן ודי כיפי של הפיראטים נגד זוקו ואנשיו נגד טים אווטאר, שבסופו אנג סוקה וקטרה בורחים עם המגילה ובלי השרשרת של קטרה (שנשארה אצל זוקו באחד הפרקים הקודמים)
#### **סיכום במשפט:**
"We have no time for your proverbs, Uncle!" 

#### **ראוי לציון:**
זה היה פרק די אדיר. כל אחת מהדמויות מקבלת פה את הרגע שלה, וגם עוד עומק. לגבי חלקן גם ממש נפלו לי כמה אסימונים.

כמובן שהדמות המרכזית בפרק הזה היא קטרה, שמאוד הזדהיתי איתה (אני חושב שפעם ראשונה בסדרה) והייתה כתובה ומשוחקת באמת נהדר כל הפרק (אולי חוץ מהקטע שהיא מתחילה להתנצל מול הפיראטים וזוקו תוך כדי שהיא קשורה, זה היה קצת מגוחך לסיטואציה. אבל לפחות זה לא לגמרי חוסר מודעות של הסדרה כי איירו מתייחס לזה מצחיק). בפרק עם הארו ראינו שלקטרה יש עניין, שהיא מתקשה להכיל כשאנשים מפחדים להראות את הכישורים שלהם (בעקבות הרקע שלה ככשפית האחרונה בשבט המים). לדעתי זה מתחבר עם נושא הקנאה שעוסקים בו בפרק הזה. בתחילת הפרק דווקא חשבתי משום מה שהולכים לעסוק בקנאה כתחושה שיכולה להיות מועילה (במידה) כדי להשתפר, אבל מהר מאוד הסדרה גם מראה לנו שלקנאה בקנה מידה לא סביר (אחותי, הוא האווטאר זה הגיוני שהוא יהיה טוב יותר ממך וזה לא קשור אליך) שלא מנוהלת באופן מבוקר עשויות להיות תוצאות הרסניות. זה אחד הרגעים הגדולים של קטרה עד עכשיו וגרם לי לאהוב אותה יותר.

ההתנהגות של קטרה גם ממש האירה עבורי את הדמות של אנג - באיזה רגע קטן נראה שהוא באמת ממש נעלב ממנה ולקח את זה קשה. זה מדגיש לי כמה שהוא רגיש ביחס לשאר הדמויות, ושהוא באמת הרבה יותר "ילד" מכולם.
הרגע הכי מדהים בעיניי היה גם רגע די קטן, שבו שלושת הגיבורים קשורים ומצויים בעמדה נחותה, קטרה בסערת רגשות, אנג בהלם, ופתאום סוקה מתחיל לבלבל לפיראטים בשכל. בהתחלה אנג וקטרה לא מבינים מה לעזאזל הוא עושה אבל מתברר שהוא "מדבר אותם החוצה" מהסיטואציה, בצורה די קרת רוח ואינטיליגנטית. פתאום נפל לי האסימון שלאט לאט (גם בכמה מקרים בפרקים קודמים) זה הכיוון שאליו הסדרה בונה את סוקה - אנג וקטארה אמנם כשפים, אבל הם גם אמוציונליים ומונעים מרגש בלא מעט מקרים. סוקה הוא הצלע ה"שכלתנית" (זה לא שאנג וקטרה טמבלים כן?) ששומר על קור רוח, יודע לשאול את השאלות ההגיוניות ולהגיב בזריזות ואפקטיביות. שזה בדיוק "כוח העל" שלו שמפצה על היעדר הכשפות שלו.

אולי אני עושה פה אובר ניתוח, כי סך הכל זו לא הייתה באמת כזו סופר הברקה שלו, אבל אני באמת מאמין שזה הכיוון שאליו הסדרה מסלילה את סוקה. זה גם די מעניין כי אני לא מכיר הרבה מקרים שבהם ה trope של הדמות המצחיקה משתלב עם ה trope של הדמות החכמה. אבל במקרה הזה זה משתלב טוב בעיני כי היכולת של סוקה להצחיק ולשמור על מורל, וגם לפעמים "שלום בית" בין החברים, מגיעה גם היא מהיכולת שלו לשמור על קור רוח ולא להיות לגמרי מונע מרגש.

אהבתי גם את זוקו בפרק הזה. אין פה משהו חדש לגביו, הוא כפייתי אבל באמת טוב במה שהוא עושה (אבל גם האווטאר טוב בלברוח ממנו). מחכה שיספרו לנו עוד על העבר שלו. בינתיים אני בעיקר נהנה לראות אותו מכיל את הקפריזות כביכול של דוד איירו.

והכביכול זה בגלל שאני לא לגמרי קונה את הפאסאדה הזו של איירו. כלומר, בטח, אני בטוח שהוא באמת אוהב לעשות כיף ושהוא נהנה לקנות עתיקות. בוודאות יש בו באמת את השחרור הזה של להנות מהדברים הקטנים בחיים (ואני מאמין שהוא מנסה להעביר את זה לזוקו). אבל בשביל זה לסובב את הספינה? סיבה די מטופשת לדעתי. לפחות על פני השטח. האיש הזה עדיין היה הפיירלורד פעם. אני חושד שיש פה דברים נוספים ברקע שעדיין לא נחשפנו אליהם לגמרי. הוא דמות מאוד מעניינת בעיני, ואני בטוח שלסדרה יש עוד הרבה להראות לנו לגביו. יאללה מחכה לזה.
#### **פחות התחברתי:**
כל דבר שקשור לפיראטים
#### **ה-MVP של הפרק:**
איירו
#### **בקשה מהסדרה:**
בבקשה בבקשה שהפיראטים לא יחזרו.
#### **עתידות:**
לא נראה לי שסיימנו עם האספירציות של קטרה. זו לא תכונה שמשתנה כל כך מהר, והפרק הזה רק הראה לנו ששאפתנות (לא בהכרח קנאה) היא אלמנט מפתח בדמות. לדעתי זה עוד ישחק תפקיד בעתיד, מקווה שבאופן חיובי בעקבות הלקחים מהפרק.
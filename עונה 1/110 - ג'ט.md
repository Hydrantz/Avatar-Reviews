**תקציר:**
 פוגשים את ג'ט, מנהיג של קבוצת לוחמי חופש שנאבקת באומת האש על ידי פעולות תגמול. אנג וקטרה מוקסמים מהכריזמה והערכים שלו, סוקה קצת פחות. לבסוף מתברר שהנקמנות שלו גורמת לו להתבריין אל אזרחים חפים מפשע.

**סיכום במשפט:**
 פיפסקוויק

**ראוי לציון:**
 אני חושב שהיה פרק בסדר כזה, לא ציפיתי מהסדרה לעסוק בבריונות במסווה של אקטיביזם. ג'ט דמות מעניינת והסדרה מבססת אותו לא רע בכלל.
החלק שבו סוקה אומר yip yip אחרי כמה משפטים מלאי פאתוס היה היסטרי. 

**זה שם אבל אין לי כוח להתעמק:**
 הדרמות הרומנטיות בהחלט שם, אישית אין לי כל כך כוח להתעמק בזה אבל נראה שזה סה"כ אלמנט לא זניח בסדרה אז רק אציין שהמתח בין אנג-קטרה-ג'ט נוכח וכמובן חוסר הסבלנות של סוקה לזה. לטובת הסדרה יאמר שזה אמנם לא סמוי בכלל אבל גם לא עיסוק מרכזי (לפחות בינתיים).

**פחות התחברתי:**
 אני חושב שהפעם העיסוק ב"נושא" היה קצת שטחי, בטח שביחס לפרקים אחרים כמו לוחמות הקיושי. זה נושא מגניב לעסוק בו וציפיתי שיראו אולי יותר מורכבות. לטעמי נקיטת העמדה של הסדרה לגבי הפגיעה באזרחי אומת האש הייתה קצת נחרצת מדי (גם אם אני מסכים איתה) ולא היה פה כל כך דיון.

**ה-MVP של הפרק:**
 פיפסקוויק

**עתידות:**
 אין לי תובנה ספציפית מהפרק הזה, אז הפעם אתייחס למשהו כללי יותר שאולי יראה מובן מאליו. עד עכשיו התעלמתי משיטת ספירת הפרקים של הסדרה - ספר ופרק. אני מאמין שכל עונה היא ספר אחר, וכרגע אנחנו בספר המים. אנג לומד כשפות מים והמסע שלנו הוא אל הקוטב הצפוני ללמוד ממאסטר כשפות מים. מבחינתי מתבקש שכל עונה תהיה סביב תמה של אחד היסודות, וכיוון שאנג הוא מאומת הרוח אני מאמין שעונות 2 ו3 יהיו על אש ואדמה, לא בהכרח בסדר הזה. אני גם רוצה לקוות שהחלוקה התמתית הזו תבוא לידי ביטוי לא רק מבחינת הכשפויות עצמן אלא גם מבחינת סימבולים נוספים, נושאים, תכונות אופי וכו'.